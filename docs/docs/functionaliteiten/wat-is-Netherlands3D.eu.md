# Wat is Netherlands3D

Netherlands3D maakt het mogelijk datasets vanaf verschillende bronnen en in verschillende bestandsformaten te koppelen
en in samenhang te visualiseren. Heb je een interessante dataset of link in GeoJSON of WFS formaat? Ontdek dan hoe deze
er in Netherlands 3D uit ziet. Gecombineerd met andere datasets en in 3D context geeft dit vaak nèt dat beetje extra
informatie dat je nodig hebt.

Naast het visualiseren van data, zijn er ook een aantal functionaliteiten beschikbaar die je kunt inzetten om jouw
project tot een succes te maken. Kies de relevante tools simpelweg bij het opstarten van Netherlands 3D.

Wat Netherlands 3D verder onderscheid is dat jij als gebruiker zelf kiest welke data er gevisualiseerd wordt en welke
functionaliteiten je daarbij wilt gebruiken. Dus geen lijsten met vooraf gedefinieerde kaartlagen maar slechts
koppelmogelijkheden naar databronnen en externe applicaties waar jij op dat moment in jouw project behoefte aan hebt.
Denk aan bronnen van jouw lokale server, het landelijke dataloket PDOK of diverse dataportalen van gemeentelijke en
provinciale organisaties.

Op dit moment zijn dat de 3D BAG, de 3D Basisvoorziening en boomlocaties uit de BGT. Het gezamenlijke 3D beeld dat
ontstaat kun je gebruiken als input voor jouw project. Groot voordeel is dat deze brondata voor heel Nederland uniform
en consistent beschikbaar wordt gemaakt. Dus altijd gemakkelijk en vanaf één plek te gebruiken. Het kan ook input zijn
als basis voor rekenmodellen en simulatiesoftware of juist de output daarvan zijn zodat uitkomsten aan een breed publiek
getoond kunnen worden. Voor het realiseren van koppelingen tussen Netherlands 3D en reken- simulatie- en analysetools,
nodigen we iedereen actief uit om mee te ontwikkelen.

Netherlands 3D biedt een oplossing om een eigen 3D omgeving op maat in te richten. Bijvoorbeeld een aangepaste
startlocatie of vooraf ingestelde functionaliteiten en datasets. Meld je dan als organisatie aan. Tot slot is er voor
ontwikkelaars de mogelijkheid om actief mee te bouwen aan het platform.

We nodigen iedereen dan ook actief uit om met ons mee te denken en te bouwen. En wil je dat allemaal niet? Gebruik dan
gewoon de basisviewer van Netherlands 3D hier!