## Wat is Netherlands3D?

Netherlands3D is een interactieve 3D-omgeving waarmee je de fysieke wereld digitaal kunt verkennen. Of je nu een stad,
een projectgebied of een specifiek object wilt bekijken, de viewer biedt een intuïtieve manier om ruimtelijke gegevens
te ontdekken en te combineren.

Met Netherlands3D kun je:

- **Gedetailleerde 3D-modellen bekijken** van gebouwen, infrastructuur en landschap.
- **Je eigen gegevens toevoegen**, zoals kaarten, lagen of modellen.
- **De uitslagen van metingen en analyses inladen** en combineren met andere databronnen voor een compleet en
  geïntegreerd beeld.
- **Complexe informatie begrijpelijk presenteren**, door verschillende databronnen visueel te combineren in een
  toegankelijke 3D-weergave.

Wat Netherlands3D uniek maakt, is dat jij als gebruiker bepaalt welke data je visualiseert en welke functionaliteiten je
inzet. Geen vaste lijsten met vooraf gedefinieerde kaartlagen, maar flexibele koppelingen naar databronnen en
applicaties die aansluiten op jouw project. Denk aan gegevens van je eigen organisatie, het landelijke dataloket PDOK of
dataportalen van gemeenten en provincies.

De viewer is ontworpen voor professionals én nieuwsgierige gebruikers die meer willen weten over hun omgeving. Alles
werkt direct in je browser, zonder dat je extra software hoeft te installeren.

Wil je aan de slag? Bekijk de handleiding en ontdek de mogelijkheden van Netherlands3D!